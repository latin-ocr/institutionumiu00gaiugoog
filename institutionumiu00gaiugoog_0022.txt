1 6 saus

Iam si hoc Gaii ingenium, si tale totius vitae institutum
erat, ut etiam discriminis origo eorum, qui ius publice re·
sponderent et qui tantum docerent (Gen. l. c. ‘ius publice
docentium aut respondentium', Fr. Vat. 150. L. 6. ξ. 12, D.
de excus. 27, 1. L. l. ξ. 5. D. de extraord. cogn. 50, 13)
ab eo potissimum repetenda videatur, quid mirum est, quod
neque responsa dando iuris auctor habitus est neque in [94]
posteriorum libris laudatus? Quod is quidem, si mortuis res
humanas datum esset sentire, aequo animo poterat serre.
Nam quotcunque iuris auctores postea etiam Institutiones
scripserunt, velut CallistratuS, Martianus, Florentinus, Paul·
lus, Ulpianus, nemo eorum ad Gaianarum laudem aspiravit
locove, quem in scholis obtinuerunt, deturbare eas valuit.
At Gaius post aliquot secula assecutus est, ut eius libri, pri-
mum illi, qui in scholis tractabantur, hominum favore et
consuetudine, deinde etiam ceteri omnes lege lata eandem
in iudiciis auctoritatem obtinerent, quae Papinian0, Paullo,
Ulpiano iam antea competierat. Nam Valentinianus L. 3.
Th. C. de resp. prud. (1, 4) cum ait, se Papiniani, Paulli,
Gaii, Ulpiani atque Modestini scripta universa firmare, ‘ita
ut Gaium, quae Paullum et Ulpianum et cunctos comitetur
auctoritas lectionesque ex omni eius opere recitentur’‚ non
obscure significat, quaedam Gaii scripta iam tunc summo
studio et indubitata auctoritate recitari solita esse, eaque
quis dubitat praeter res quotidianas, quae tanto in pretio
habebantur, ut aureorum nomen mererent, fuisse omnia scho-
lastica? quod etiam Collatio confirmat, paullo ante, ut vide·
tur, composita, cuius auctor inter quinque illustres etiam
Gaii scriptis, sed tamen tantum Institutionibus eius usus est.

Sed in his ipsis, quas edimus, ut nunc paullo immore-
mur, iure dixeris, praeclariorem de iure civili librum nun-
quam scriptum fuisse, sive dotium eius excellentiam, sive
mirificam fructus ubertatem et fatorum felicitatem spectes.
Praestantia libri praecipue his rebus conspiciturz quod· non,
ut superiores libri omnes, unam alteramve iuris civilis par-
tem, sed revera, ut Lactantius 5, 4. §- 3. a quibusque Insti-
tutionibus exegit, ‘totius doctrinae substantiam continet’, et
eius quidem iuriS, quo tum imperium Romanum utebatur, de
quo iam dixi, substantiam vero ita felicissime enucleatam,
ut adhuc rudis tironis animus nec ieiuna'exilitate deterre-
retur, nec otiosa copia opprimeretur. Deinde quod hanc
ipsam substantiam dispositam habet non modo apte et com·
mode omnino, sed ut, si summam spectas, nulla alia ex re
ipsa petita divisio inveniri posse videatur: id quod, cum fon-
tium iuris in ius gentium et ius civile divisio iam ex antiqua.
populi Rom. iurisprudentia retenta sit, maxime cadit in al·
teram illam et plane novam ipsius iuris privati in ius quod
ad personas (lib. Ι ), quod ad res (lib. 11. 111.), et quod ad

