8 sams,

tione Graecum et fortasse ex colonia aliqua in partibus
orientis oriundum fuisse opinetur, quae olim A. Augustini
et Fr. Connani fuit sententia, id equidem neque negare ne-
que affirmare ausim. Non negare, quia probe sci0, iam illa
aetate multos peregrinae originis viros summos honores et [86]
magnam etiam in iure civili auctoritatem Romae nactos esse,
velut Cirtensis ille vir consularis ius publicum respondens,
euius nomen periit apud Front. ep. ad amic. 2, 10. (6.). Sed
nec affirmare3 nam id, quod et illos viros partim movit, et
quod multo magis in Mommseni disputatione veri quadam spe·
cie decipit, Graecam illam dico in Gaio conspicuam erudi-
tionem et peregrinitatis curiosam observantiam, alia ratione
contemplandum esse existimo. Quippe inde a Vespasiano
et maxime sub Hadriano novam quasi speciem imperium Ro-
manum induit. Multis enim coloniis in provincias deductis,
multisque ibi oppidis civitate Romana vel Latinitate, quibus-
dam etiam iure Italico donatis, Graecis vero quam illi opina·
bantur αὐτονομίᾳ reddita, quae olim peregrina. ditio tantum
fuerat, in aequum paene ius recepta est. Et maxime oriens
invaluerat, rursusque ‘non tenuis quidam e Graecia rivulus
sed abundantissimus amnis illarum disciplinarum et artium
in urbem influxit’ (Cic. de rep. 2, 19.), ut iam ex imperio
Romano imperium Graeco-Romanum factum videretur. Huius
vero rerum mutationis effigies cum etiam in hominum inge-
niis non exprimi non posset, si Gaium eius in iurisprudentia
primum et verissimum exemplar novumque quasi, huius
tamen tempori3‚ Labeonem dixeris, ut Hadrianus, ‘princeps
ille doctus et navus orbis terrarum non regendi tantum, sed
etiam perambulandi diligens’ (Front. de fer. Als, 3.), fuit- in
principatu, quem et ipsum idcirco iam aequales Graeculum
dixerunt (Spartian. Hadr. 1.)‚ non modo rectissime, ni fallor,
de eo indicaveris, sed etiam omnia, quae eius propria sunt,
facillime explicaveris.

Primum igitur mirum non est, quod Institutiones suae,
qui liber primus omnium novi imperii status ratione habita
compositus esse videtur, non a populi Romani iure sed ita
exorditur: ‘Omnes populi, qui legibus et moribus reguntur,
partim suo proprio partim communi omnium hominum iure
utuntur’ etc. et deinde quoque ceterorum populorum iura
respicit, non modo utrum quid iuris civilis an iuris gentium
sit in quocunque articulo adnotando (1, 2.), sed etiam in iure
civili simile vel dissimile aliorum populorum ius afferendo
vel comparando (Ι, 55. 92. 193. 197. 3, 96. 134. et cf. L. 13.
D. fin. reg. 10, 1. L. 4. D. de colleg. 47, 22.), ius etiam La·
tinorum coloniariorum explicando (l, 79. 85. 86. 95. 3, 120.),
peregrinis quid ex iure Romano liceat vel non liceat, ad-
monendo (1, 47. 53. 74. 93. 94, 2, 285. 4, 37. 105.)‚ provin-
ciarum et Italiae in iure civili diversitates enarrando (1, 6.

