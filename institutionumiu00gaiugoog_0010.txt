De Gaio eiusque scriptis dissertatio praevia.

Pauca sunt, quae de Gaio certo constant. Unum eius hoc
nomen nobis traditum est, tam in libris iuris, ubi primum in
Collatione certo comparet,¹ quam a grammaticis, quorum
primus Diomedes (ed. Putsch. p. 375. Keil. Ι. p. 379), si modo
⁷ quod traditum ibi est in libris mSS. ‘Canium’ ad Gaium recte
refertur, et paulo inferior seculo fere ineunte quinto Servius
Honoratus ad virgil. Georg. 3, 306. Gaium memorant: omnes
vero hoc sine dubio a iurisconsultis vel a Gaii librorum titu-
lis, in quibus dudum unum hoc nomen, ut in libris tritissimis ·
fieri solet, scribi sueverat, mutuati sunt. Id ipsum vero,
quamvis etiam in nomen abierit (Osann. ad Pompon. p. XIX),
rectius tamen creditur praenomen. Certe Titi praenomen,
quod in uno alterove epitomae Visigothicae codice Gaio prae·
scriptum legitur indeque verum eius praenomen fuisse quibus-
dam visum est, post multos ab Haenelio ‘inspectos codices
corruptela vocis tituli apparuit. (Cf. Haenel. Lex Rom. Vis.
p. XLV. not. 16. p. 314.) De aetate Gaii hoc tantum com·
pertum est, quod sub imperatoribus Hadriano, Antonino Pio
et M. Aurelio Antonino vitam suam transegit. Nam quod
Hadriani temporibus acciderat, id ipse sua aetate factum
esse narrat L. 7. pr. D. de reb. dub. (34, 5). Institutionum
cpmmentarium primum et partim secundum imperante Anto-
nino Pio eum scripsisse, plerique inde recte colligunt,² quod
constanter ibi (1, 53. 74. 102. 2, 126. 151. ad postremum locum
nunc conferenda L. 3. D. de his quae in testam. 28, 4) sine
divi commemoratione eum nominat, quam alias defunctis
imperatoribus tribuere solet. sed et extremis Pii tem·
poribus scripsisse videtur3 nam 2, 195. eum divum appellat.
Nec quod M. Antoninus in re tutelari de lege Plaetoria
et praetore tutelari in locum consulum substituto (Capitol.
Marc. 10. coll. cum 1, 198. 200.) nec quod de cretione con· [83]
stituerat (Ulp. 22, 34. coll. cum 2, 177.), in Gaii notitiam
pervenerat, cum finem primi et cum secundum commentarium

¹) An enim Gaius, quem Pomponius nostrum appellat L. 30. D. de
stip. serv. (45, 3.), ad hunc referendus sit, ambigitur. vid. p. 151. not. 1.
2) Marci temporibus etiam primum comm. assignat Puchta lust. 1. S. 99.
not. bb. et nuperrime H. H. Fiuing Alter d. Schriften d. Rom. Juristen
p. 21.

